mum Lm. 11. 3. 4. ’ 29

Horrida villosa corpora veste tegant.
Nunc si clausa mea est, si copia rara videndi, ¹

Heu miserum, laxam quid iuvat esse togam?
Ducite: ad imperium dominae sulcabimus agros:

Non ego me vinclis verberibusque nego. 80

 

IV.

llic mihi servitium video dominamque paratam:
Iam mihi, libertas illa paterna, vale.
Servitium sed triste datur, teneorque catenis,
Et nunquam misero vincla remittit Amor,
Et seu quid merui seu quid peccavimus, urit. 5
Uror io: remove, saeva puella, faces.
· Ο ego ne possim tales sentire dolores,
Quam mallem in gelidis montibus esse lapis,
Stare vel insanis cautes obnoxia ventis,
Naufraga quam vasti tunderet unda maris! 10
Nunc et amara dies et noctis amarior umbra est:
Omnia nam tristi tempora felle madent.
Nec prosunt elegi nec carminis auctor Apollo:
Illa cava pretium flagitat usque manu.
lte procul, Musae, si non prodestis amanti: 15
Non ego vos, ut sint bella canenda, colo,
Nec refero solisque vias et qualis, ubi orbem
Gomplevit‚ versis Luna recurrit equis.
Ad dominam faciles aditus per carmina quaero:
Ite procul, Musae, si nihil ista valent. ⁸ 20
At mihi per caedem et facinus sunt dona paranda,
Ne iaceam clausam flebilis ante domum:
Aut rapiam suspensa focis insignia sacris: “
Sed Venus ante alios est violanda mihi.
{lla malum facinus suadet dominamque rapacem 25
Dat mihi: sacrilegas sentiat illa manus.
Ο pereat, quicunque legit viridesque smaragdos
Et niveam Tyrio murice tingit ovem.
Hic dat avaritiae causas et Coa puellis
Vestis et e rubro lucida concha mari. 30

