ΤιΒυιιι (nomm) ιιΒ. ιιι. 4. 39

IV.

Dii meliora ferant, nec sint insomnia vera,
Quae tulit hesterna pessima nocte quies,
Ite procul, vani, falsumque avertite visum:
Desinite in nobis quaerere velle fidem.
Divi vera monent, venturae nuntia sortis 5
Vera monent Tuscis exta probata viris:
Somnia fallaci ludunt temeraria nocte
’ Et pavidas mentes falsa timere iubent,
Et natum in curas hominum genus omina noetis
Farre pio placant et saliente sale. 10

· Et tamen, utcunque est, sive illi vera moneri,
Mendaci somno credere sive volent,

Efficiat vanos noctis Lucina timores
Et frustra inmeritum pertimuisse velit,

Si mea nee turpi mens est obnoxia facto 15
Nec laesit magnos impia lingua deos.

Iam Nox aetherium nigris emensa quadrigis
Mundum caeruleo laverat amne rotas,

Nec me sopierat menti deus utilis aegrae: -
Somnus sollicitas deficit ante domos. 20

Tandem, cum summo Phoebus prospexit ab ortu,
Pressit languentis lumina sera quies.

Hic iuvenis casta redImitus tempora lauro
Est visus nostra ponere sede pedem.

Non illo quicquam formosius ulla priorum 25
Aetas, humanum nec videt illud opus.

Intonsi crines longa cervice fluebant,
stillabat Syrio myrtea rore coma.

Candor erat, qualem praefert Latonia Luna,
Et color in niveo corpore purpureus, 30

Ut iuveni primum virgo deducta marito
Inficitur teneras ore rubente genas,

Et cum contexunt amarantis alba puellae
Lilia et autumno candida mala rubent.

Ima videbatur talis illudere pallas 35
Namque haec in nitido 'corpore vestis erat.

