42 TIBULLI (LYGDAMI) LIB. Ill. 5. 6.

Impia in adversos solvimus ora deest
Et nondum cani nigros laesere capillos,
Nec venit tardo curva senecta pede.
Natalem primo nostrum videre parentes,
Cum cecidit fato consul uterque pari.
Quid fraudare iuvat vitem crescentibus uvis
Et modo nata mala vellere poma manu?
Parcite, pallentes undas quicunque tenetis
Duraque sortiti tertia regna dei.
Elysios olim liceat cognoscere campos
Lethaeamque ratem Cimmeriosque lacus,
Cum mea rugosa pallebunt ora senecta ’
Et referam pueris tempora prisca senex.
Atque utinam vano nequicquam terrear aestu!
Languent ter quinos sed mea membra dies.
At vobis Tuscae celebrantur numina lymphae
Et facilis lenta pellitur unda manu.
Vivite felices, memores et vivite nostri,
Sive erimus seu nos fata fuisse velint.
Interea nigras pecudes promittite Diti
Et nivei lactis pocula mixta mero.

 

VI.

Candide Liber, ades (sic sit tibi mystica vitis
Semper, sic hedera tempora vincta feras),

Aufer et ipse meum pariter medicando dolorem:

Saepe tuo cecidit munere victus amor,

Care puer, madeant generoso pocula Baccho,
Et nobis prona funde Falerna manu.

Ite procul durum curae genus, ite labores:
Fulserit hic niveis Delius alitibus.

Vos modo proposito dulces faveatis amici,
Neve neget quisquam me duce se comitem=

Aut si quis vini certamen mite recusat, ¹
Fallat eum tecto cara puella dolo.

Ille facit dites animos deus, ille ferocem
Contudit et dominae misit in arbitrium,

15

20

25

lo

