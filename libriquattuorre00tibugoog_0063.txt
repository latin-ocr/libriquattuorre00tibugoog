rmum m. 1v. 1. 49

Impia nec saevis celebrans convivia mensis
Ultima vicinus Phoebo tenet arva Padaeus: 145
Quaque Hebrus Tanaisque Getas rigat atque Magynos,
Quid moror? Oceanus ponto qua continet orbem,
Nulla tibi adversis regio sese offeret armis
Te manet invictus Romano Marte Britannus
Teque interiecto mundi pars altera sole. 150
Nam circumfuso consistit in aere tellus
Et, quinque in partes toto disponitur orbe.
Atque duae gelido vastantur frigore semper:
lllic et densa tellus absconditur umbra,
Et nulla incepto perlabitur unda liquore, 155
Sed durata riget densam in glaciemque nivemque‚
Quippe ubi non unquam Titan super egerit ortus.
At media est Phoebi semper subiecta calori,
Seu propior terris aestivum fertur in orbem
Seu celer hibernas properat decurrere luces: 160
Non igitur presso tellus exurgit aratro,
Nec frugem segetes praebent nec pabula terrae:
Non illic colit arva deus, Bacchusvc Ceresve,
Nulla nec exustas habitant animalia partes.
Fertilis hanc inter posita est interque rigentes 165
“ Nostraque et huic adversa solo pars altera nostro,
Quas similis utrinque tenens vicinia caeli
Temperat, alter et alterius vires necat aer:
Hinc placidus nobis per tempora vertitur annus:
Hic et colla iugo didicit summittere taurus . 170
Et lenta excelsos vitiu conscendere ramos,
Tondeturque seges maturos annua partus,
Et ferro tellus, pontus confinditur aere,
Quin etiam structis exurgunt oppida muris.
Ergo, ubi praeclaros tulerint tua facta triumphos, 175
Solus utroque idem diceris magnus in orbe.
Non ego sum satis ad tantae praeconia laudiS, ,
Ipse mihi non si praescrbiat carmina Phoebus. ι
Est tibi, qui possit magnls se accingere rebus,
Valgius: aeterno propior non alter Homero. 180
Languida non noster peragit labor otia, quamvis
manuus. 4

