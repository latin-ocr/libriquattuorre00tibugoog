24 TIBULLI LIB. ΙΙ. 1. ·

Omnia sint operata deo: non audeat ulla
Lanificam pensis imposuisse manum. ιο
Vos quoque abesse procul iubeo, discedat ab aris,
eui tulit hesterna gaudia nocte Venus.
Casta placent superis: pura cum veste venite
Et manibus puris sumite fontis aquarn.
Gemite, fulgentes ut eat sacer agnus ad aras 15
Vinctaque post olea candida turba comas.
Dii patrii, purgamus agros, purgamus agrestes:
Vos mala de nostris pellite limitibus,
Neu seges eludat messem fallacibus herbis,
Neu timeat celeres tardior agna lupos. 20
Tunc nitidus plenis confisus rusticus agris
Ingeret ardenti grandia ligna foco,
Turbaque vernarum, saturi bona signa coloni,
Ludet et ex virgis extruet ante casas.
Eventura precor: viden ut felicibus extis 25
Significet placidos nuntia fibra deos?
Nunc mihi fumosos veteris proferte Falernos
Consulis et chio solvite vincla cado.
Vina diem celebrent: non festa luce madere
Est rubor, errantes et male ferre pedes. 30
> Sed ‘bene Messalam’ sua quisque ad pocula dicat
⁸, Nomen et absentis singula verba sooent.
Gentis Aquitanae celeber Messala triumphis
Et magna intonsis gloria victor avis, ,
Huc ades aspiraque mihi, dum carmine nostro 35
Redditur agricolis gratia caelitibus.
Rura cano rurisque deos. his vita magistris
Desuevit querna pellere glande famem:
Illi compositis primum docuere tigillis .
Exiguam viridi fronde operire domum, ’ 40
Illi etiam tauros primi docuisse feruntur
Servitium et plaustro supposuisse rotam.
Tunc victus abiere feri, tunc consita pomus,
Tunc bibit irriguas fertilis hortus aquas,
Aurea tunc pressos pedibus dedit uvassliquores 45
Mixtaque securo est sobria lympha mero.

