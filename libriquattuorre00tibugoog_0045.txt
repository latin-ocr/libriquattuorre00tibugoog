TIBULLI LlB. 11. 5. 31

Dum cumulant aras, ad tua sacra veni.
Sed nitidus pulcherque veni: nunc indue vestem
sepositam, longas nunc bene pecte comaS,
Qualem te memorant Saturno rege fugato
Victori laudes concinuisse Iovi. 10
Tu procul eventura vides, tibi deditus augur
Scit bene quid fati provida cantet aviS,
Tuque regis sortes, per te praesentit aruspex,
Lubrica signavit cum deus exta notis: ,
Te duce Romanos nunquam frustrata Sibylla 15
Abdita quae senis fata canit pedibus!
Phoebe, sacras Messalinum sine tangere chartas
Vatis, et ipse precor quod canat illa doce.
Haec dedit Aeneae sorteS, postquam ille parentem
Dicitur et raptos sustinuisse Lares, 20
Nec fore credebat Romam, cum maestus ab alto
Ilion ardentes respiceretque deos.
(Romulus aeternae nondum firmaverat urbis
Moenia, consorti non habitanda Remo,
Sed tunc pascebant herbosa Palatia vaccae 25
Et stabant humiles in Iovis arce casae.
Lacte madens illic suberat Pan ilicis umbrae
Et facta agresti lignea falce Pales,
Pendebatque vagi pastoris in arbore votum, -
Garrula silvestri fistula sacra deo, 30
Fistula, cui semper decrescit arundinis ordo: '
Nam calamus cera iungitur usque minor.
At qua Velabri regio patet, ire solebat
Exiguus pulla per vada linter aqua.
Illac saepe gregis ditis placitura magistro 35
Ad iuvenem festa est vecta puella die,
Cum qua fecundi redierunt munera ruris,
Caseus et niveae candidus agnus ovis.)
‘Impiger Aenea, volitantis frater Amoris,
'lroica qui profugis sacra vehis ratibus, ‘40
lam tibi Laurentes assignat Iuppiter agros, ,
Iam vocat errantes hospita terra Lares.
Illic sanctus eris, cum te veneranda Numici

