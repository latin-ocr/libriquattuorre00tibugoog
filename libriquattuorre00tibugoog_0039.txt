TlBULLl LIB. 11. 1.

Rura ferunt messes, calidi cum sideris aestu
Deponit flavas annua terra comas.

Rure levis verno flores apis ingerit alveo,
Compleat ut dulci sedula melle favos.

Agricola assiduo primum satiatus aratro
Cantavit certo rustica verba pede

Et satur arenti primum est modulatus avena
Carmen, ut ornatos diceret ante deos,

Agricola et minio suffusuS, Bacche, rubenti
Primus inexperta duxit ab arte choros.

Huic datus a pleno, memorabile munus, ovili
*Dux pecoris hircus auxerat hircus oves.

‘Rure puer verno primum de flore coronam
Fecit et antiquis imposuit Laribus. ’

Rure etiam teneris curam exhibitura puellis
Molle gerit tergo lucida vellus ovis,

Hinc et femineus labor est, hinc pensa colusque,
Fusus et apposito pollice versat opus:

Atque aliqua assiduae textrix operata Minervae
cantat, et appulso tela sonat latere.

lpse quoque inter agros interque armenta Cupido
Natus et indomitas dicitur inter equas.

Illic indocto primum se exercuit arcu:
Hei mihi, quani doctas nunc habet ille manus!

Nec pecudes, velut ante, petit: fixisse puellas
Gestit et audaces perdomuisse viros.

Hic iuveni detraxit opes, hic dicere iussit
Limen ad iratae ve'rba pudenda senem:

Hoc duce custodes furtim transgressa iacentes
Ad iuvenem tenebris sola puella venit

Et pedibus praetentat iter suspensa timore,
Explorat caecas cui manus ante vias.

Ah miseri, quos hic graviter deus urget! at -ille
Felix, cui placidus leniter afflat Amor.

Sancte, veni dapibus festis, sed pone sagittas
Et procul ardentes hinc precor abde faces.

Vos celebrem cantate deum pecorique vocate
Voce: palam pecori, clam sibi quisque vocet.

25

50

55

„60

65

70

75

