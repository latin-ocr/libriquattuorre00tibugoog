32 TIBULLI ΠΒ. 11. 5.

Unda deum caelo miserit Indigetem.
Ecce super fessas volitat Victoria puppes,
Tandem ad Troianos diva superba venit.
Ecce mihi lucent Rutulis incendia castris:
Iam tibi praedico, barbare Turne, necem.

Ante oculos Laurens castrum murusque Lavini est

Albaque ab Ascanio condita longa duce.

Te quoque iam video, Marti placitura sacerdos
Ilia, Vestales deseruisse focos,

concubitusque tuos furtim vittasque iacentes
Et cupidi ad ripas arma relicta dei.

Carpite nuuc, tauri, de septem montibus herbas,
Dum licetz hic magnae iam locus urbis erit.

Roma, tuum nomen terris fatale regendis,
Qua sua de caelo prospicit arva Ceres,

Quaque patent ortus et qua fluitantibus undis
Solis anhelantes abluit amnis equos.

Troia quidem tunc se mirabitur et sibi dicet
Vos bene tam longa consuluisse via.

Vera cano: sic usque sacras innoxia laurus
Vescar, et aeternum sit mihi virginitas!

Haec cecinit vates et te sibi, Phoebe, vocavit,
lactavit fusas et caput ante comas,

Quicquid Amalthea, quicquid Marpessia dixit,
Herophile Phoebo grata quod admonuit,

Q'uasque Albana sacras Tiberis per flumina sortes
Portarit sicco pertuleritque sinu,

(Hae fore dixerunt belli mala signa, cometen,
Multus ut in terras deplueretque lapis:

Atque tubas atque arma ferunt strepitantia caelo
Audita et lucos praecinuisse fugam,

Et simulacra deum lacrimas fudisse tepentes
Fataque vocales praemonuisse boves,

Ipsum etiam Solem defectum luminev vidit
Iungere pallentes nubilus annus equos)

Haec fuerant olimz sed tu iam mitis, Apollo,
Prodigia indomitis merge sub aequoribus,

Et succensa sacris crepitet bene laurea flammis,

50

55

60

65

70

77
78
75
76

