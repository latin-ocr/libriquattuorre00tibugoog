TIBULLI LIB. 11. 5. 33

Omine quo feIIx et sacer annus erit.
Laurus ubi bona signa dedit, gaudete coloni:
Distendet spicis horrea plena Ceres, -
Oblitus et musto feriet pede rusticus uvas, 85
Dolia dum magni deficiantque lacus.
Ac madidus Baccho sua festa Palilia pastor
Gonoinet: a stabulis tunc procul este lupi.
ssle levis stipulae solemnis potus acervos
Accendet, flammas transilietque sacraS, 90
Et fetus matrona dabit, natusque parenti
Oscula comprensis auribus eripiet,
Nec taedebit avum parvo advigilare nepoti
Balbaque cum puero dicere verba senem.
Tunc operata deo pubes discumbet in herba, 95
Arboris antiquae qua levis umbra cadit,
Aut e veste sua tendent umbracula sertis
Vincta, coronatus stabit et ante calix.
At sibi quisque dapes et festas extruet alte
Cespitibus mensas cespitibusque torum. 100
Ingeret hic potus iuvenis maledicta puellae,
Post modo quae votis irrita facta velit:
Nam ferus ille suae plorabit sobrius idem
Et se iurabit mente fuisse mala.
Pace tua pereant arcus pereantque sagittae, 105
Phoebe, modo in terris erret inermis Amor.

· Ars bona: sed postquam sumpsit sibi tela Cupido,

Heu heu quam multis ars dedit illa malum!
Et mihi praecipue. iaceo cum saucius annum
Et faveo morbo, cum iuvat ipse dolor, 110
Usque cano Nemesim, sine qua versus mihi nullus
, Verba potest iustos aut reperire pedes.
At tu (nam divum servat tutela poetas),
Praemoneo, vati parce, puella, sacro,
Ut Messalinum celebrem, cum praemia belli 115
Ante suos currus oppida victa feret,
Ipse gerens lauros: lauro devinctus agresti
Miles ‘io' magna voce ‘triumphe’ canet.
Tum Messala meus pia det spectacula turbae
nam-ms. 3

