TIBULLI LIB. 1. 2.

Tu tamen abstineas aliis: nam cetera cernet
Omnia: de me uno sentiet ipse nihil.

Quid credam‘.² nempe haec eadem se dixit amores
Cantibus aut herbis solvere posse meoS,

Et me lustravit taedis, et nocte serena
Concidit ad magicos hostia pulla deoS.

Non ego totus abesset amor, sed mutuus esset,
Orabam, nec te posse carere velim.

Ferreus ille fuit, qui, te cum posset habere,
Maluerit praedas stultus et arma sequi.

Ille licet Cilicum victas agat ante catervas,
Ponat et in capto Martia castra solo,

Totus et argento contextus, totus et auro,
Insideat celeri conspiciendus equo,

Ipse boves mea si tecum modo Delia possim
Iungere et in solito pascere moute pecus:

Et te dum liceat teneris retinere lacertis,
Mollis et inculta sit mihi somnus humo.

Quid Tyrio recubare toro sine amore secundo
Prodest, cum fletu nox vigilanda venit?

Nam neque tum plumae nec stragula picta soporem
Nec sonitus placidae ducere posset aquae.

Num Veneris magnae violavi numina verbe,
Et mea nunc poenas impia lingua luit? -

Num feror incestus sedes adiisse deorum
Sertaque de sanctis diripuisse focis?

Non ego, si merui, dubitem procumbere templis
Et dare sacratis oscula liminibus,

Non ego tellurem genibus perrepere supplex
Et miserum sancto tundere poste caput.

At tu, qui laetus rides mala nostra, caveto
Mox tibi: nonunus saeviet usque deus.

Vidi ego, qui iuvenum miseros lusisset amores,
Post Veneris vinclis subdere colla senem

Et sibi blanditias tremula componere voce
Et manibus canas fingere velle comas:

Stare nec ante fores puduit caraeve puellae
Ancillam medio detinuisse soro.

60

65

70

75

85

90

