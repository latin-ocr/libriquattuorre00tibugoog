TIBULLI LIB. 1. 6. 74 15

Inmerito pronas proripiarque vias.
Non ego te pulsare velim, sed, venerit iste
. Si furor, optarim non habuisse manus:
Nec saevo sis casta metu, sed mente fideli: 75
Mutuus absenti te mihi servet amor.
At, quae fida fuit nulli, post victa senecta
Ducit inops tremula stamina torta manu
Firmaque conductis adnectit licia telis
Tractaque de niveo vellere dente putat. 80
Hauc animo gaudente vident iuvenumque catervae
Commemorant merito tot mala ferre senem,
Hanc Venus ex alto flentem sublimis Olympo
Spectat et infidis quam sit acerba monet.
Haec aliis maledicta cadant: nos, Delia, amoris 85
Exemplum cana simus uterque coma.

 

'3⁷11ss

Hunc cecinere diem Parcae fatalia nentes
Stamina non ulli dissoluenda d'eo;

Hunc fore, Aquitanas posset qui fundere gentes,
Quem tremeret forti milite victus Atax.

Evenere: novos pubes Romana triumphos 5
Vidit et evinctos brachia capta duces:

At te victrices lauros, Messala, gerentem
Portabat niveis currus eburnus equis.

Non sine me est tibi partus honos: Tarbella Pyrene
Testis et Oceani litora Santonici, 10

Testis Arar Rhodanusque celer magnusque Garumna,
Carnoti et flavi caerula lympha Liger.

An te, Cydne, canam, tacitis qui leniter undis
Caeruleus placidis per vada serpis aquis,

Quantus et aetherio contingens vertice nubes 15
Frigidus intonsos Taurus alat Cilicas?

Quid referam, ut volitet crebras intacta per urbes
Alba Palaestino sancta columba Syro,

thue maris vastum prospectet turribus aequor
Prima ratem ventis credere docta Tyros , 20

