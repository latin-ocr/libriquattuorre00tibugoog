30 ‘rmum Lm. 11. 4. 5. -

Haec fecere malas: hinc clavim ianua sensit '
Et coepit custos liminis, esse canis.

Sed, pretium ni grande feras, custodia victa est,
Nec prohibent claves, et canis ipse tacet.

Heu quicunque dedit formam caelestis avarae, 35
Quale bonum multis attulit ille malis!

Hinc fletus rixaeque sonant, haec denique causa
Fecit ut infamis hic deus esset Amor.

At tibi, quae pretio victos excludis amantes,
Eripiunt partas ventus et ignis opes: 40

Quin tua tum iuvenes spectent incendia laeti,
Nec quisquam fiammae sedulus addat aquam.

Seu veniet tibi mors, nec erit qui lugeat ullus,
Nec'qui det maestas munus in exequias.

At bona quae nec avara fuit, centum licet annos 45
Vixerit, ardentem flebitur ante rogumt

Atque aliquis senior veteres veneratus amores
Annua constructo serta dabit tumulo

Et ‘bene' discedens dicet ‘placideque quiescas,
Terraque securae sit super ossa levis.' 50

Vera quidem moneo, sed prosunt quid mihi vera?
Illius est nobis lege colendus Amor.

Quin etiam sedes iubeat si vendere avitas,
lte sub imperium sub titulumque, LareS.

Quicquid habet Circe, quicquid Medea veneni, 55
Quicquid et herbarum Thessala terra gerit,

Et quod, ubi indomitis gregibus Venus afflat amoreS,
Hippomanes cupidae stillat ab inguine equae,

Si modo me placido videat Nemesis mea vultu,
Mille alias herbas misceat illa, bibam. 60

 

V.

Phoebe, fave: novus ingreditur tua templa sacerdos:
Huc age cum cithara carminibusque veni.

Nunc te vocales impeHere pollice chordas,
Nunc precor ad laudes flectere verba mea.

Ipse triumphali devinctus tempora lauro, 5

