TIBULLI ΠΒ. 11. 6. 35

lllius ad tumulum fugiam supplexque sedebo
Et mea cum muto fata querar cinere.

Non feret usque suum te propter flere clienteln. 35
Illius ut verbis, sis mihi lenta veto,

Ne tibi neglecti mittant mala somnia Manes,
Maestaque sopitae stet soror ante torum,

Qualis ab excelsa praeceps delapsa fenestra
Venit ad infernos sanguinolenta lacus. 40

Desino, ne dominae luctus renoventur acerbi:
Non ego sum tanti, ploret ut illa semel.

Nec lacrimis oculos digna est foedare loquaces:
Lena nocet nobis, ipsa puella bona est.

Lena vetat miserum Phryne furtimque tabellas . 45
Occulto portans itque reditque sinu:

Saepe, ego cum dominae dulces a limine duro
¹Agnosco voces, haec negat esse domi:

Saepe, uhi nox promissa mihi est, languere puellam
Nuntiat aut aliquas extimuisse minas. 50

Tunc morior curis, tnnc mens mihi perdita fingit,
Quisve meam teneat, quot teneatve modis:

Tunc tibi, lena, precor diras: satis anxia vivas,
Moverit e votis pars quotacunque deos.

3*

