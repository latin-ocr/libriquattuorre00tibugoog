TIBULLI LIB. IV . 13. 14.

XIII.

Nulla tuum nobis subducet femina lectum:

> Hoc primum iuncta est foedere nostra Venus

'l'u modo sola places, nec iam te praeter in urbe
Formosa est oculis ulla puella meiS.

Atque utinam possen uni mihi bella videri!
Displiceas aliis: sic ego tutus ero.

Nil opus invidia est, procul absit gloria vulgi:
Qui sapit, in tacito gaudeat ille sinu.

Sic ego secretis possum bene vivere silvis,
Qua nulla-humano sit via trita pede.

Tu mihi curarum requies, tu nocte vel atra
Lumen, et in solis tu mihi ¹turba locis,

Nunc licet e caelo mittatur amica Tibullo,
Mittetur frustra, deficietque Venus.

Haec tibi sancta tuae Iunonis numina iuro,
Quae sola ante alios est tibi magna deos.

Quid facio demens? heu heu mea pignora cedo.
Iuravi. stulte: proderat iste timor.

Nunc tu fortis eris, nunc tu me audacius ures:
Hoc peperit misero garrula lingua malum.

Iam faciam quodcunque voleS‚ tuus usque manebo,

Nec fugiam notae servitium dominae,
Sed Veneris sanctae considam vinctus ad aras.
Haec notat iniustos supplicibusque favet.

 

XIV.

Rumor ait crebro nostram peccare puellam:
Nunc ego me surdis auribus esse velim.

Crimina non haec sunt nostro sine facta dolore:
Quid miserum torqueS, rumor acerbe? tace.

57

10

15

20

