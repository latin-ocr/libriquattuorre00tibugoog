TIBULLI LlB. 1. 7. 8. 17

Namque opibus congesta tuis hic glarea dura
Sternitur, hic apta iungitur arte silex. 60
Te canit agricola, e magna cum venerit urbe
Serus inoffensum rettuleritque pedem.
At tu, Natalis multos celebrande per annos,
Candidior semper candidiorque veni.

 

VIII.

Non ego celari possum, quid nutus amantis
Quidve ferant miti lenia verba sono.

Nec mihi sunt sortes nec conscia fibra deorum,
Praecinit eventus nec mihi cantus avis:

Ipsa Venus magico religatum brachia nodo 5-
Perdocuit multis non sine verberibus.

Desine dissimulare: deus crudelius urit,
Quos videt invitos succubuisse sibi.

Quid tibi nunc molles prodest coluisse capillos
Saepeque mutatas disposuisse comas, 10

Quid fuco splendente genas ornare, quid ungues
Artificis docta subsecuisse manu?

Frustra iam vestes, frustra mutantur amictus,
Ansaque compressos colligit arta pedes.

llla placet, quamvis inculto venerit ore 15
Nec nitidum tarda compserit arte caput.

Num te carminibus, num te pallentibus herbis
Devovit tacito tempore noctis anus?

Cantus vicinis fruges traducit ab agris ,
Cantus et iratae detinet anguis iter, 20

Cantus et e curru Lunam deducere temptat,
Et faceret, si non aera repulsa sonent.

Quid queror heu misero carmen nocuisse, quid herbas?

Î‡ Forma nihil magicis utitur auxiliis:

Sed corpus tetigisse nocet, sed longa dedisse 25
Oscula, sed femori. conseruisse femur.

Nec tu difficilis puero tamen esse memento
(Persequitur poenis tristia facta Venus),

Munera nec poscas: det munera canus amagor,
TIBULLUS.

