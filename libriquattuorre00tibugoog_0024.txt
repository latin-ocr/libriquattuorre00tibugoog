10 TIBULLI ΗΒ. 1. 4.

Nec, velit insidiis altas si claudere valles,
Dum placeas, humeri retia ferre negent. 50
Si volet arma, levi tentabis ludere dextra:
Saepe dabis nudum, vincat ut ille, latus.
Tunc tibi mitis erit, rapias tum cara licebit
Oscula: pugnabit, sed tamen apta dabit.
Rapta dabit primo, mox afferet ipse roganti, ⁵⁵
Post etiam collo se implicuisse volet.
Heu male nnnc artes miseras haec saecula tractant:
lam tener assuevit munera velle puer.
At tua, qui Venerem docuisti vendere primus,

Quisquis es, infelix urgeat ossa lapis. 60 -

Pieridas, pueri, doctos et amate poetas,
Aurea nec superent munera Pieridas.

Carmine purpurea est Nisi coma= carmina ni sint,
Ex humero Pelopis non nituisset ebur.

Quem referent Musae, vivet, dum robora tellus, 6⁶
Dum caelum stellas, dum vehet amnis aquas.

At qui non audit Musas, qui vendit amorem,
Idaeae currus ille sequatur Opis

Et tercentenas erroribus expleat urbis
Et secet ad Phrygios vilia membra modos. 70

Blanditiis vult esse locum Venus ipsa: querelis
Supplicibus, miseris fletibus illa favet?

Haec mihi, quae canerem Titio, deus edidit ore:
Sed Titium coniunx haec meminisse vetat.

Pareat ille suae: vos με celebrate magistrum, ‘15
Quos male habet multa callidus arte puer.

Gloria cuique sua est: me, qui spernentur, amantes
Consultent: cunctis ianua nostra patet.

Tempus erit, cum me Veneris praecepta ferentem
Deducat iuvenum sedula turba senem. 80

Heu heu quam Marathus lento me torquet amore!
Deficiunt artes, deficiuntque doli.

Parce, puer, quaeso, ne turpis fabula iiam,
Cum mea ridebunt vana magisteria.

 

