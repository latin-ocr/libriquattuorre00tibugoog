50 TmULLI. LIB. tv, l.

Fortuna, ut mos est illi, me adversa fatiget.

Nam mihi, cum magnis opibus domus alta niteret,

Cui fucrant flavi ditantes ordine sulci

Horrea fecundas ad deficientia messes, 185
Cuique pecus denso pascebant agmine colles

(Et domino satis et nimium furique lupoque),

Nunc desiderium superest: nam cura novatur,

Cum memor ante actos semper dolor admonet annos.
Sed licet asperiora cadant spolierque relictis, 190
Non te deficient nostrae memorare Camenae.

Nec solum tibi Pierii tribuentur honores:

Pro te vel rapidas ausim maris ire per undas,

Adversis hiberna licet tumeant freta ventis,

Pro te vel densis solus subsistere turmis 195
vel parvum Aetnaeae corpus committere flammae.

Sum quodcunque, tuum est. nostri si parvula cura

Sit tibi, quanta libet, si sit modo, non mihi regna
Lydia, non magni potior sit fama Gylippi,

Posse Meleteas nec mallem vincere chartas. 200
Quod tibi si versus noster, totusve minusve,

Vel bene sit notus, summo vel inerret in ore,

Nulla mihi statuent finem te fata canendi.

Quin etiam mea tunc tumulus cum texerit ossa,

Seu matura dies celerem properat mihi mortem, 205
Longa manet seu vita, tamen, mutata figura

Seu me finget equum rigidos percurrere campos
Doctum seu tardi pecoris sim gloria taurus

Sive ego per liquidum volucris vehar aera pennis,
Quandocumque hominem me longa receperit actas, 210
Inceptis de te subtexam carmina chartis.

*á¾ -
----

