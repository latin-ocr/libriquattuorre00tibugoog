48 'l'IBULLI LIB. IV. 1.

At non per dubias errant mea carmina laudes:
Nam bellis experta cano. testis mihi victae
Fortis Iapydiae miles, testis quoque fallax
Pannonius, gelidas passim disiectus in Alpes
Testis Arupinis et pauper natus in armis, 110
Quem si quis videat vetus ut non fregerit aetas,
Terna minus Pyliae miretur saecula famae.
Centum fecundos Titan renovaverit annos,
lpse tamen velox celerem super edere corpus
Gaudet equum validisque sedet moderator habenis. 115
Te duce non alias conversus terga domator .
Libera Romanae subiecit colla catenae.

Nec tamen his contentus eris: maiora peractis
Instant, compertum est veracibus ut mihi signis, ,
Quis Amythaonius nequeat certare Melampus, 120
Nam modo fulgentem Tyrio subtegmine vestem
Indueras oriente die duce fertilis anni,

‚Å¥ Splendidior liquidis cum Sol caput extulit undis

Et fera discordes tenuerunt flamina venti,
Curva nec assuetos egerunt flumina cursus, 125
Quin rapidum placidis etiam mare constitit undis,
Nulla nec aerias volucris perlabitur auras
Nec quadrupes densas depascitur aspera silvas,
Quin largita tuis sunt muta silentia votis.
Iuppiter ipse levi vectus per inania curru 130
Affuit et caelo vicinum liquit Olympum
Intentaque tuis precibus se praebuit aure
Cunctaque veraci capite annuit: additus aris
Laetior eluxit structos super ignis acervos.
Quin hortante deo magnis insistere rebus 135
Incipe: non idem tibi sint aliisque triumphi.
Non te vicino remorabitur obvia Marte
Gallia nec latis audax Hispania terris
Nec fera Theraeo tellus obsessa colono,
Nec qua vel Nilus vel regia lympha Choaspes 140
Profluit aut rapidus, Cyri dementia, Gyndes
Aret Arecteis haud una per ostia campis,
Nec qua regna vago Tomyris finivit Araxe,

