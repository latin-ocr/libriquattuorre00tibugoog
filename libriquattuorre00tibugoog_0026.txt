12 TIBULLl LlB. Ι. 5.

Saepe ego tentavi curas depellere vino:
At dolor in lacrimas verterat omne merum.

Saepe aliam tenui: sed iam cum gaudia adirem,
Admonuit dominae deseruitque Venus. 40

Tunc me discedens devotum femina dixit, ’
Et pudet et narrat scire nefanda meam.

Non facit hoc verbis, facie tenerisque lacertis
Devovet et flavis nostra puella comis.

Talis ad Haemonium Nereis Pelea quondam 45
Vecta est fraenato caerula pisce Thetis.

Haec nocuere mihi, quod adest huic dives amator:
Venit in exitium callida lena meum. ’

Sanguineas edat illa dapes atque ore cruento ,
Tristia cum multo pocula felle bibat: 50

Hanc volitent animae circum sua fata querentes ’
Semper, et e tectis strix violenta canat:

Ipsa fame stimulante furens herbasque sepulcris
Quaerat et a saevis ossa relicta lupis,

Currat et inguinibus nudis ululetque per urbes, 55
Post agat e triviis aspera turba canum.

Evenient: dat signa deus: sunt numina amanti,
Saevit et iniusta lege relicta Venus.

At tu quam primum sagae praecepta rapacis
Desere: nam donis vincitur omnis amor. 60

Pauper erit praesto, tibi praesto pauper adibit
Primus et in tenero fixus erit latere,

Pauper in angusto fidus comes agmine turbae
Subiicietque manus efficietque viam,

Pauper ad occultos furtim deducet amicos 65
Vinclaque de niveo detrahet ipse‘pede.

Heu canimus frustra, nec verbis victa patescit
Ianua ‚ sed plena est percutienda manu.

At tu, qui potior nunc es, mea fata timeto:
Versatur celeri Fors levis orbe rotae. 70

Nou frustra quidam iam nunc in liminge perstat
Sedulus ac crebro prospicit ae refugit,

Et simulat transire domum, mox deinde recurrit
Solus et ante ipsas excreat usque fores.

