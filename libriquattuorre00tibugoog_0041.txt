TIBULLI LlB. ΙΙ. 3. 27

Ο ego, cum aspicerem dominam, quam fortiter illic 5
Versarem valido pingue bidente solum
Agricolaeque modo curvum sectarer aratrum,
Dum subigunt steriles arva serenda boves!
Nec quererer, quod sol graciles exureret artus,
Laederet et teneras pustula rupta manus. 10
Pavit et Admeti tauros formosus Apollo,
Nec cithara intonsae profueruntve comae,
Nec potuit curas sanare salubribus herbis:
Quicquid erat medicae vicerat artis amor.
Ipse deus solitus stabulis expellere vaccas
Et miscere novo docuisse coagula lacte,
*Lacteus et mixtus obriguisse liquor.
Tum fiscella levi detexta est vimine iunci, 15
Raraque per nexus est via facta sero.
Ο quotiens illo vitulum gestante per agros
Dicitur occurrens erubuisse soror!
Ο quotiens ausae, caneret dum valle sub alta,
Rumpere mugitu carmina docta boves! - - 20
Saepe duces trepidis petiere oracula rebus,
Venit et a templis irrita turba domum:
Saepe horrere sacros doluit Latona capillos,
Quos admirata est ipsa noverca prius.
Quisquis inornatumque caput crinesque solutos 25
Aspiceret, Phoebi quaereret ille comam.
Delos ubi nunc, Phoebe, tua est, ubi Delphica Pytho ’.2
Nempe amor in parva te iubet esse casa.
Felices olim, Veneri cum fertur aperte
Servire aeternos non puduisse deos. 30
Fabula nunc< ille est: sed cui sua cura puella est,
Fabula sit mavult quam sine amore deus.
At tu, quisquis is es, cui tristi fronte Cupido

Imperat ut nostra sint tua castra domo,

³0¹ *
ια

Ferrea non Venerem, sed praedam, saecula laudant: 35
Praeda tamen multis est operata malis.
Praeda feras acies cinxit discordibus armis:

