8 TIBULLI Lm. 1. 3. 4.

Saevit, et huc illuc impia turba fugit:

Tunc nigc‘r in porta serpentum Cerberus ore
Stridet et aeratas excubat ante fores.

Illic Iunonem temptare Ixionis ausi
Versantur celeri noxia membra rota,

Porrectusque novem Tityos per iugera terrae
Assiduas atro viscere pascit aves.

Tantalus est illic, et circum stagna: sed acrem
Iam iam poturi deserit unda sitim:

Et Danai proles, Veneris quod numina laesit,
ln cava Lethaeas dolia portat aquas.

lllic sit, quicunque meos violavit amores,

. Optavit lentas et mihi militias.

At tu casta precor maneas, sanctique pudoris
Assideat custos sedula semper anus.

Haec tibi fabellas referat positaque lucerna
Deducat pleha stamina longa colo,

Ac circa gravibus pensis affixa puella
Paulatim somno fessa remittat opus. .

'l'um veniam subito, nec quisquam nuntiet ante,
Sed videar caelo missus adesse tibi.

Tunc mihi, qualis eris, longos turbata capillos,
Obvia nudato, Delia, curre pede.

Hoc precor, hunc illum nobis Aurora nitentem
Luciferum roseis candida portet equis.

 

IV.

tSic umbrosa tibi contingant tecta, Priape,
Ne capiti soles, ne noceantque nives:
Quae tua formosos cepit sollertia? certe
Non tibi barba nitet, non tibi culta coma est,
Nudus et hibernae producis frigora brumae,
Nudus et aestivi tempora sicca Canis? ν ⁷
Sic ego: tum Bacchi respondit rustica proles,
Armatus curva sic mihi falce deus.
‘0 fuge te tenerae puerorum credere tur-bace
Nam causam iusti semper amoris habent.

70

75

80

85

90

10

