52 “ TIBULLI ΗΒ. IV. 3. 4.

Quidve iuvat furtim latebras intrare ferarum
Candidaque hamati· crura notare rubis? 10
Sed tamen, ut tecum liceat, Cerinthe, vagari,
Ipsa ego per montes retia torta feram,
lpsa ego veloci· quaeram vestigia cervi
Et demam celeri ferrea vincla cani. f
Tunc mihi, tunc placeant silvae, si, lux mea, tecum 15
Arguar ante ipsas concubuisse plagas:
Tunc veniat licet ad casses, illaesus abibit,
Ne Veneris cupidae gaudia turbet, aper.
Nunc sine me sit nulla Venus, sed lege Dianae,
Caste puer, casta retia tange manu: 20
Et quaecunque meo „furtim subrepit amori,
lucidat in saevas diripienda feras. ’
At tu venandi studium concede parenti,
Et celer in nostros ipse recurre sinus.

 

IV.

Huc ades et tenerae morbos expelle puellae,

· Huc ades, intonsa Phoebe superbe coma.

Crede mihi, propera: nec te iam, Phoebe, pigebit
Formosae medicas applicuisse manus. r

Effice ne macies pallentes occupet artus, 5
Neu notet informis candida membra color,

Et quodcunque mali est et quicquid triste timemuS,
In pelagus rapidis evehat amnis aquis.

Sancte, veni, tecumque feras, quicunque sapores,
Quicunque et cantus corpora fessa levant: 10

Neu iuvenem torque, metuit qui fata puellae
Votaque pro domina vix numeranda facit.

Interdum vovet, interdum, quod langueat illa,
Dicit in aeternos aspera verba deos.

Pone metum, Cerinthe: deus non laedit amantes. 15
Tu modo semper ama: salva puella tibi est.

Nil opus est fletu: lacrimis erit aptius uti,
Si quando fuerit tristIor illa tibi.

At nunc tota tua est, te solum candida secum .

