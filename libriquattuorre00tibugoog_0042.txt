l

28 TIBULLI ΗΒ. ΙΙ. 3.

Hine cruor, hinc caedes mors propiorque venit.
Praeda vago iussit geminare pericula ponto ‚
Bellica cum dubiis rostra dedit ratibus. 40
Praedator cupit inmensos obsidere campos,
Ut multa innumera iugera pascat ove3
Cui la pis externus curae est, urbisque tumultus
Portatur validis mille columna iugis, ·“
ζ Claudit et indomitum moles mare, lentus ut intra 45
Negligat hibernas piscis adesse minas.
At tibi laeta trahant Samiae convivia testae
Fictaque Cumana lubrica terra rota.
Heu heu divitibus video gaudere puellas:
lam veniant praedae, si Venus optat opes3 50
Ut mea luxuria Nemesis fluat utque per urbem
Incedat donis conspicienda meis. ‘
llla gerat vestes tenues, quas femina Coa
Texuit, auratas disposuitque vias.
Illi sint comites fusci, quos India torret, 55
Solis et admotis inficit ignIs equis.
llli selectos certent praebere colores
Africa puniceum purpureumque Tyros.
Nota loquor. regnum ipse tenet, quem saepe coegit
Barbara gypsatos ferre catasta pedes. 60
Sit tibi dura seges, Nemesim qui abducis ab urbe,
Persolvat nulla semina terra fide.
Et tu, Bacche tener, iucundae consitor uvae,
Tu quoque devotos, Bacche, relinque lacus.
Haud impune licet formosas tristibus agris 65
Abdere. non tanti sunt tua musta, pater.
Ο valeant fruges, ne sint modo rure puellae.
Glans alat, et prisco more bibantur aquae.
Glans aluit veteres, et passim semper amarunt.
Quid nocuit sulcos non habuisse satos? 70
Tum, quibus aspirabat Amor, praebebat aperte
Mitis in umbrosa gaudia valle Venus.
Nullus erat custos, nulla exclusura dolentes
Ianua: si fas est, mos precor ille redi.

......................... 75

