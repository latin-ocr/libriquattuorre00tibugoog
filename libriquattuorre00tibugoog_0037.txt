· rmum Llss.1.1o. 11. ι. 23

Uxorem plaustro progeniemque domum.
Sed Veneris tunc bella calent, scissosque capillos
Femina perfractas conqueriturque fores:

l Flet teneras subtusa genas, sed victor et ipse 55

Flet sibi dementes tam valuisse manus.
At lascivus Amor rixae mala verba ministrat,
Inter et iratum lentus utrumque sedet.
Ah,lapis est ferrumque, suam quicunque puellam
Verberat: e caelo deripit ille deos. 60
Sit satis e membris tenuem pei-scindere vestem,
Sit satis ornatus dissoluisse comae,
Sit lacrimas movisse satis: quater ille beatus
Quo tenera irato flere puella potest.
Sed manibus· qui saevus erit, scutumque sudemque 65
Is gerat et miti sit procul a Venere.
At nobis, Pax alma, veni spicamque teneto,
Perfluat et pomis candidus ante sinus. ,

ALBII TIBULLI

LIBER SECUNDUS.

 

Ι.

Quisquis adest, valeat: fruges lustramus et agros,
Ritus ut a prisco traditus extat avo.

Bacche, veni, dulcisque tuis e cornibus uva
Pendeat, et spicis tempora cinge, Ceres.

Luce sacra requiescat humus, requiescat arator, 5
Et grave suspenso vomere cesset opus.

Solvite vincla iugis: nunc ad praesepia debent
Plena coronato stare boves capite.

