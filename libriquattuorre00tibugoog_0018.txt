4 TIBULLI LIB. Ι. 2.

Illa viro 'coram nutus conferre loquaces
Blandaque compositis abdere verba notis·
Nec docet hoc omnis, sed quos nec inertia tardat
Nec vetat obscura surgere nocte timor.
En ego cum tenebris tota vagor anxius urbe,
Nec sinit occurrat quisquam, qui corpora ferro ’ 25
Vulneret aut rapta praemia veste petat. A
Quisquis amore tenetur, eat tutusque sacerque
Qualibet: insidias non timuisse decet.
Non mihi pigra nocent hibernae frigora noctis,
, Νοῐι mihi, cum multa decidit imber aqua. 30
Non labor hic laedit, reseret modo Delia postes
Et vocet ad digiti me taciturna sonum.
Parcite⁸ luminibus, seu vir seu femina fiat
Obvia: celari vult sua furta VenuS.
Neu strepitu terrete pedum, neu quaerite nomen, 35
Neu prope fulgenti lumina ferte face.
Siquis et imprudens aspexerit, occulat ille
Perque deos omnes se meminisse neget:
Nam fuerit quicunque loquax, is sanguine natam,
Is Venerem e rapido sentiet esse mari. 40
Nec tamen huic credet coniunx tuus, ut mihi verax
Pollicita est magico saga ministerio.
Hanc ego de caelo ducentem sidera vidi,
Fluminis haec rapidi carmine vertit iter,
Haec cantu finditque solum Manesque sepulcris 45
Elicit et tepido devocat ossa rogo:
lam tenet infernas magico stridore catervas,
Iam iubet aspersas lacte referre pedem.
Cum libet, haec tristi depellit nubila caelo:
Cum libet, aestivo convocat orbe nives. 50
Sola tenere malas Medeae dicitur herbas,
Sola feros Hecatae perdomuisse canes.
Haec mihi composuit cantus, quis fallere posses:
Ter cane, ter dictis despue carminibus.
llle nihil poterit de nobis credere cuiquam, 55
Non sibi, si in molli viderit ipse toro.

