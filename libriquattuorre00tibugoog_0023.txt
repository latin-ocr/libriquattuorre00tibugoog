TIBULLI LIB. 1. 4. ἢ

Hic placet, augustis quod equum compescit habenis:

Hic placidam niveo pectore pellit aquam':
Hic, quia fortis adest audacia, cepit: at illi
Virgineus teneras stat pudor ante genas.
Sed ne te capiant, primo si forte negabit,
Taedia: paulatim s‘ub iuga colla dabit.
Longa dies homini docuit parere leones,
Longa dies molli saxa peredit aqua:
Annus in apricis maturat collibus uvaS‚
Annus agit certa lucida signa vice.

Nec iurare time: Veneris periuria venti
irrita per terras et freta summa ferunt.
Gratia magna lovi: vetuit pater ipse valere,
Iurasset cupide quicquid ineptus amor:

Perque suas impune sinit Dictynna sagittas
Affirmes, crines perque Minerva suos.

At si tardus eris, errabis: transiet aetas.
Quam cito nou segnis stat remeatque dies!

Quam cito purpureos deperdit terra colores,
Quam cito formosas populus alta comas!

Quam iacet, infirmae venere ubi fata senectae,
Qui prior Eleo est carcere missus equus!

Vidi iam iuvenem, premeret cum serior aetas,
Maerentem stultos praeteriisse dies,

Crudeles divi! serpens novus exuit annos:
Formae non ullam fata dedere moram.

Solis aeterna est Phoebo Bacchoque iuventa:
Nam decet intonsus crinis utrumque deum.

Tu, puero quodcunque tuo temptare libebit,
Cedas: obsequio plurima vincit amor.

Neu comes ire neges, quamvis via longa paretur
Et Canis arenti torreat arva siti,

Quamvis praetexens picea ferrugine caelum
Venturam admittat imbrifer arcus aquam.

Vel si caeruleas puppi volet ire per undas,
Ipse levem remo per freta pelle ratem.

Nec te paeniteat duros subiisse labores
Aut opera insuetas atteruisse manus,

9

15

25

30,

35

40

45

