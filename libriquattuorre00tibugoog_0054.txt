40 TIBULLI (LYGDAMI) ΠΒ. 111. 4.

Artis opus rarae, fulgens testudine et auro
Pendebat laeva garrula parte lyra.

Hanc primum veniens plectro modulatus eburno,
Felices cantus ore sonante dedit.

Sed postquam fuerant digiti cum voce locutI,
Edidit haec dulci tristia verba modo.

‘Salve‚ cura deum: casto nam rite poetae
Phoebusque et Bacchus Pieridesque favente

Sed proles Semeles Bacchus doctaeque sorores
Dicere non norunt, quid ferat hora sequensz

At mihi fatorum leges aevique futuri
Eventura pater posse videre dedit.

Quare ego quae dico non fallax accipe ναίετε,
Quodque deus vero Cynthius ore feram.

'lantum cara tibi, quantum nec filia matri,
Quantum nec cupido bella puella viro,

Pro qua sollicitas caelestia numina votis,
Quae tibi securos non sinit ire dies,

Et cum te fusco somnus velavit amictu,
Vanum nocturnis fallit imaginibus,

Carminibus celebrata tuis formosa Neaera
Alterius mavult esse puella viri,

Diversasque suas agitat mens impia curas,
Nec gaudet casta nupta Neaera domo.

Ah crudele genus nec fidum femina nomen!
Ah pereat, didicit fallere siqua virum.

Sed flecti poterit: mens est mutabilis illis:
Tu modo cum multa brachia tende prece.

Saevus Amor docuit validos tentare labores,
Saevus Amor docuit verbera saeva pati.

Me quondam Admeti niveas pavisse iuvencas
Non est in vanum fabula ficta iocum.

Tunc ego nec cithara poteram gaudere sonora
Nec similes chordis reddere voce sonos,

Sed perlucenti cantus meditabar avena
Ille ego Latonae filius atque Iovis.

Nescis quid sit amor, iuvenis, si ferre recusas
immitem dominam coniugiumque ferum.

45

50-

55

65

70

